# >>A toto mohlo LEGO ako dopustiť<<
to akože majú dôkazy? Alebo je to len indoktrinácia jediným pohľadom na svet a to, že Zem je guľatá? Bol niekto z vás vo vesmíre? Lebo ja nie. 

Prázdniny začali. Je čas odpočinúť si od školy. Platí pre deti aj pre rodičov. Neznamená to ale, že by sme mali poľaviť vo vzdelávaní a v podporovaní zvedavosti. Budem to robiť naďalej, len teraz počas dvoch mesiacov inak. Osnovy určujem ja v spolupráci s deťmi. Formu určujem ja tiež v spolupráci s deťmi. 

Čo nás čaká? Pozorovanie nočnej oblohy, vypúšťanie vodnej rakety, skúmanie voľného pádu a mnoho ďalších aktivít. Chcem aby deti tvorili a aby sa pýtali a objavovali. Domnievam sa, že to je cesta ako si získané poznatky zakotviť v hlave. Budem rád, ak samé pochopia, že skutočne Zem je guľatá, že inak by nebolo možné pozorovať dianie na oblohe tak ako sa pozorovať dá. 

Sú totiž situácie, kedy sa na „zdraví sedľijacki rozum“ spoliehať nedá. Stačí pokiaľ chceme ako národ ostať „sedľijakmi“ a ponosovať sa na slabú úrodu banduriek, lebo nám zas niekto nežičiľ (medvede, chemtrails, výbušná atmosféra). 

V prípade, že chceme budovať modernú spoločnosť, musíme sa od tohoto typu uvažovania oprostiť. Inak nám do palice nikdy nevlezú princípy ako ten Heisenbergov o neurčitosti a iné postuláty na ktorých stojí moderná technika. Preto je veľmi dôležité venovať pozornosť vzdelávaniu a podporovať zvedavosť. A to nie len u detí. Mám vyskúšané, že to funguje aj na dospelákov. Spoločnosť a politici na vzdelanosť už zanevreli. Nie je to pre nich téma. Ostáva nám rodina tam ešte vieme mať dosah. 

Možno sa udeje, že nás postupne „sedľijacki rozum“ prevalcuje a budeme musieť ísť preč. Mám teraz na mysli ľudí, ktorým ešte na úrovni vzdelania záleží. Nuž nebude to prvýkrát čo sa Slováci uplatnia inde. Stačí spomenúť mená ako Jozef Murgaš, Aurel Stodola, M. R. Štefánik. Všetci uspeli. Ale úspechu sa im dostalo až za hranicami. 

Poznámka pod 〰️
Teším ma, že k našim aktivitám sa pridávajú aj deti zo susedstva. Neraz k nám zablúdi aj dospelák. Pokračujeme. 

![](A%20toto%20mohlo%20LEGO%20ako%20dopusti%C5%A5/IMG_9993.jpeg)





#linkedin/published
29 Jun 2024 at 18:46
https://www.linkedin.com/posts/mfoltin_eduabrday-vikendovypost-activity-7212858753845444608-FDJi?utm_source=share&utm_medium=member_desktop


